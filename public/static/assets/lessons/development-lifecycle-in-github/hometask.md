20. **Закінчити проект з своїми даними.**  
Не обов'язково це має бути твоє резюме — підійде інший персонаж, про якого буде, що сказати (мама, тато, Тоні Старк, Андрес Іньєста, Дональд Трамп, тощо). Оцінювати результат ми само собою будемо вручну — дуже вже хочеться подивитись і почитати сайт кожного студента. Втім, виставляти бали деяким критеріям буде допомагати бот (щоби швидше було, але швидше все рівно не буде), тому дуже важливо його не обдурити. Отже, десятибальна система:
    1. **Repository & projects**  
    Репозиторій створений і проекти заведені. Окрім того, можна вказати більше топіків, але ніяк не менше, аніж той список, що вказаний у завданні — бот очевидно по них буде ходити. Також студенти теж зможуть шукати по тих тегах у GitHub'і, щоб побачити чим займаються інші студенти.
    2. **Tasks & Issues**  
    Вміння добре складати завдання, чітко описувати проблеми, звітувати про їх вирішення допоможуть знайти спільну мову з проджект-менеджером замовника, якщо студент коли-небудь буде працювати в аутсорсі (а коли-небудь він буде). В світі open source більшість корисних розмов та інформація щодо вирішення проблем знаходиться якраз в Issues і розуміти як це працює — запорука успіху. Тепер це ваш Google (ну може ше трошки StackOverflow). Google все ще корисний для швидкого старту роботи з технологією, але коли щось пішло не так, то шукати спочатку треба ближче до коду тої технології і її документації, а вже потім по всій мережі.
    3. **Branches & GitFlow**  
    Розділяючи свою роботу на багато гілок, можна швидко і вправно виправляти баги на сервері, мати окремо ще стабільну версію, готову до релізу, а також ще версію, в якій ведеться основна розробка. А в єдиній гілці нє.
    4. **Pull Requests**  
    Мерджіть свої гілки pull request-ами, бо так треба. І потім, так можна частково зняти з себе відповідальність, адже той, хто approve-нув поганий код, допустив не меншу помилку, аніж той, хто її допустив.
    5. **GitHub Pages**  
    Клікнути на лінк завжди легше, аніж скачувати репозиторій і відкривати файл на власному комп'ютері. Один бал нараховується тим, хто подарує нам таку зручність.
    6. **Does it look like a resume?**  
    «Якщо воно виглядає як качка, плаває як качка і крякає як качка, то це напевно качка».
    7. **HTML passes W3C validation**  
    Валідної HTML-розмітки буде достатньо на цьому етапі. Не обов'язково на всі 100%, десь тут і там валідатор може мати зауваження і це окей.
    8. **CSS seems legit**  
    Мати хороший CSS можна лиш у випадку, якщо вміти його писати, або якщо його написав хтось інший, хто вміє. Таким чином, варто доповнювати CSS із фреймворку такими своїми правилами, у яких впевнені. Перебивати правила фреймворку, використовуючи `!important`, не буде вважатись за помилку, але по можливості таких ситуацій теж було б варто уникати.
    9. **Make homepage great!**  
    Метою проекту є зробити домашню сторінку — доступну, інформативну, зручну, читабельну. Один бал нараховується тим, хто зміг.
    10. **Beautiful! Gorgeous! Amazing!**  
    І ще один останній бал для тих, у кого це все ще й гарно виглядає.